Accra A0 är en generell räknarenhet med fem 5V kanaler som kan räkna upp i 32-bitar. Enheten finns i två varianter. 
En som kan fästas på DIN skena och en variant som kan skruvas på vägg.

Accea A0 modulens fem räknare kan räkna pulser på en av de fem ingångarna. Den inkommande pulsen uppdaterar en 32-räknare som kan
lagras permanent om man så önskar så att värdet finns kvar efter ett späningsbortfall. Enheten kan ge alarm när mätaren rullar över
och man kan nollställa mätaren när som helst.  

Typisk användningsområde för enheten är att räkna pulser från en elmätare, vattenmätare eller gasmätare. Dessa värden kan sedan omvandlas till
exempelvis ett energivärde.

Accra A0 är en CAN4VSCP modul och följer VSCP standarden. Det betyder att den kan arbeta självständigt eller tillsammans med en server och 
att alla programvaror och kodbibliotek som finns i VSCP projektet direkt fungerar tillsammans med den. Som alla CAN4VSCP moduler så 
strömförsörjs enheten över bussen med en 9-30V strömkälla.  

Accra A0 ansluts till bussen med en RJ45 kontakt. Lämpligen använder man CAT-5 eller bättre partvinnad kabel. Strömförsörjningen sker 
också genom denna kabel så det finns inget behov för en separat strömkälla. Maximala kabellängden ligger på runt 500 meter med dropkabellängder 
på max 24 meter. Som för all CAN4VSCP moduler används 125 kbps som kommunikationshastighet. 

Alla VSCP enheter innehåller information om sin egen konfiguration, inställningar, manual, drivare, version, tillverkare etc. Man behöver bara 
fråga modulen om den information man är intresserad av. När VSCP enheter startas upp har dom alltid en förprogrammerad standardfunktionalitet. 

Programvaran i enheten kan uppdateras över nätet.

Se produktsidan för fullständig information.